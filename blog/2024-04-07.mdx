---
image: https://i.imgur.com/wP30h16.png
---

# Dzień otwarty #1 | warsztaty dla ósmoklasistów | 13 kwietnia

Nadchodzi wspaniały dzień!

Dzień pełen warsztatów dla ósmoklasistów!

{/* truncate */}

Dzień pełen rozmów, zabawy i integracji!

Dzień, w którym nas odwiedzicie a my poznamy naszych przyszłych uczniów,
koleżanki i kolegów!

🏫 13 kwietnia o godzinie 10:00 zapraszamy na Kazimierza Odnowiciela 2 do naszej
szkoły - 31 Liceum w Krakowie - publicznej informatycznej szkoły średniej.

📓 Dla uczniów klas 8 organizujemy super warsztaty! Warsztaty są darmowe. Linki
do zapisów i szczegóły poniżej!

## ✨ Otwórz się na nowych przyjaciół - Czyli co robić, żeby poznawać nowych ludzi w szkole

prowadzi dyrektor Łukasz Pająk | 10:00

👉 [zapisz się](https://calendly.com/13kwietnia-otworzsie/otworzsie)

Zmiana szkoły wiąże się z olbrzymim stresem, głównie dlatego, że wchodzimy w
nowe środowisko w którym nikogo nie znamy. Ale nasz dyrektor, Łukasz Pająk ma na
to znakomity sposób. Dzięki prowadzonym przez niego warsztatom dowiecie się, jak
łatwo poznać nowych przyjaciół a w bonusie już takich zdobędziecie! Bo na
warsztatach współpracować będą z Wami uczniowie z klas starszych, wśród których
będą Wasi przyszli znajomi. A przy okazji, znajdziecie przyjaciela w
najważniejszej osobie w szkole czyli dyrektorze!

## ✨ Unreal Engine - czyli gry od środka

prowadzi Filip z 3BL | 10:00

👉 [zapisz się](https://calendly.com/13kwietnia-unreal/unreal-engine)

Ludzie często pytają mnie Michał jak działa silnik spalinowy a ja im mówię że
nie wiem i jestem Filip i mogę im wytłumaczyć jak działa Unreal Engine.

## ✨ Blender i modelowanie 3D

prowadzi Staś z 2BL | 11:00

👉 [zapisz się](https://calendly.com/13kwietnia-blender/blender)

Mieliście już może do czynienia z Blenderem? Nawet jeśli nie, a interesujecie
się grafiką 3D, to warsztaty dla Was. Poprowadzi je Staszek, uczeń klasy 2B o
profilu gamedev. Wspólnie z przyjaciółmi z klasy, zapozna Was z podstawowymi
funkcjami Blendera oraz pokaże jak zastosować możliwości programu do tworzenia
animacji używanych w grach i nie tylko. Będzie to też świetna okazja aby poznać
nowych przyjaciół z tą samą pasją.

## ✨ Arduino Atelier - Mikrokontrolery od kuchni

prowadzą Kamil z 3BL i Jakub z 2AL | 11:00

👉 [zapisz się](https://calendly.com/13kwietnia-arduino/arduino)

Myślał*ś kiedyś o zbudowaniu i zaprogramowaniu własnego urządzenia ale nie
wiedział*ś jak się do tego zabrać? Jeśli tak to świetnie trafił_ś! Na naszych
warsztatach, ekipa z 31LO wprowadzi Cię w świat mikrokontrolerów. Weź udział w
naszym MINI HACKATHONIE i zmierz się z zadaniem skonstruowania najlepszego
projektu z przygotowanych części!

## ✨ Znajdź swoje miejsce w IT

prowadzą Piotrek (nasz absolwent, student Informatyki na AGH), Wiktor z 2AL i
norbert z 1AL | 12:00

👉 [zapisz się](https://calendly.com/13kwietnia-it/wstep-do-it)

Czy lubisz rozwiązywać zagadki logiczne? Czy może odczuwasz pewną niepewność
wobec pracy programisty? A może szukasz sposobu na rozpoczęcie swojej przygody z
informatyką? Jeśli którekolwiek z tych pytań dotyczy Ciebie, to z pewnością
zainteresują Cię nasze warsztaty! Podczas spotkania Piotrek, Wiktor i Norbert
poprowadzą Was w świat IT. Zgłębicie historię informatyki, dowiecie się, czym
dokładnie zajmuje się praca w tej dziedzinie oraz jak wyglądają różne ścieżki
edukacji. Omówimy również techniki nauki programowania, charakterystykę
konkursów i hackathonów oraz szczegóły zawodów związanych z IT. Do zobaczenia na
warsztatach!

## ✨ Kreatywność - Czyli warsztaty rozwijania kreatywnego myślenia

prowadzi wicedyrektor Kamila Jakóbczak | 13:00

👉 [zapisz się](https://calendly.com/13kwietnia-kreatywnosc/kreatywnosc)

Kreatywność to jedna z kluczowych kompetencji przyszłości. W naszej szkole
kładziemy nacisk na rozwój Waszych najważniejszych umiejętności. Dlatego też,
zorganizowaliśmy dla Was warsztat Rozwijania Twórczego Myślenia. Dowiecie się na
nim czym jest kreatywność i jak tę cechę rozwijać w sobie i wzmacniać. Poznacie
szereg ćwiczeń, które Wam w tym pomogą. Ponadto, będziecie mieli okazję poznać
bliżej Panią Wicedyrektor, czyli bardzo ważną osobę w szkole, bo to ona czuwa
nad Waszym ogólnym rozwojem i bezpieczeństwem oraz wspiera w pracy nauczycieli.

## ✨ Webdev - intro

prowadzi Datuś z 2AL | 13:00

👉 [zapisz się](https://calendly.com/13kwietnia-webdevelopment/webdev-intro)

Na tych warsztatach nauczysz się podstaw tworzenia stron internetowych. Dowiesz
się czym jest HTML CSS i JS. Zobaczysz jak sprawdzić zawartość stron
internetowych przy użyciu DevTools. Nauczysz się tworzyć zawartość stron
internetowych oraz je stylizować. Dowiesz się skąd dobierać grafiki do swojej
strony, fonty i kolory. Zapraszam!

## A ponadto!

🤩 dowiecie się od reprezentantów firm i instytucji partnerskich naszej szkoły
jakie oferują warsztaty i możliwości rozwoju dla naszych uczniów

🥰 będziecie mogli poznać:

- wyjątkową atmosferę, jaka panuje w naszym liceum
- swoich przyszłych kolegów i koleżanki,
- pracownie, w których się uczymy,
- program zajęć dodatkowych prowadzonych przez firmy partnerskie szkoły,
- metody jakimi pracujemy,
- nauczycieli, którzy będą Was uczyć
- dyrektora i panią wicedyrektor

😊 zobaczycie jak można spędzać przerwy - przy planszówkach i w miłym
towarzystwie korzystając ze strefy integracji i salonu gier retro

😌 dowiecie się co słychać w naszym samorządzie i co fajnego można w nim robić

🧐 rodzice będą mogli poznać rodziców naszych uczniów i porozmawiać z nimi o
szkole nad pyszną kawką w kawiarni dla rodziców

Zapraszamy! będzie fajnie!
