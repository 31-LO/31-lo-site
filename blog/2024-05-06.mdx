---
image: /img/blog/blog-2024-05-06.png
---

# Dzień otwarty w 31 LO już 18 maja!

Nie przegap okazji, żeby poznać swoją szkołę marzeń!

🏫 W sobotę **18 maja** o godzinie 10:00 zapraszamy na Kazimierza Odnowiciela 2
do naszej szkoły - 31 Liceum w Krakowie - publicznej informatycznej szkoły
średniej.

{/* truncate */}

[Zapraszamy na wydarzenie na Facebooku](https://fb.me/e/4pawIp0Ny)

Na dniu otwartym będziecie mogli:

- 💙 uczestniczyć w ciekawych warsztatach IT dla ósmoklasistów,
- 💙 zrelaksować się po egzaminach przy planszówkach, bilardzie i konsolach,
- 💙 poznać swoich przyszłych nauczycieli
- 💙 poznać swoich przyszłych kolegów i przyszłe koleżanki
- 💙 poznać program dodatkowych warsztatów prowadzonych przez specjalistów z
  branży
- 💙 poznać dyrektora

📓 Dla uczniów klas 8 organizujemy super warsztaty! Warsztaty są darmowe.

## Zapisz się na warsztaty

### ✨ Unreal Engine - czyli gry od środka | prowadzi Filip z 3BL | 10:00

[zapisz się](https://calendly.com/18maja-unrealengine/unreal-engine-czyli-gry-od-srodka)

Ludzie często pytają mnie Michał jak działa silnik spalinowy a ja im mówię że
nie wiem i jestem Filip i mogę im wytłumaczyć jak działa Unreal Engine - silnik
do robienia gier.

### ✨ Blender i modelowanie 3D | prowadzi Staś z 2BL | 11:00

[zapisz się](https://calendly.com/18maja-blender/blender-i-modelowanie-3d)

Mieliście już może do czynienia z Blenderem? Nawet jeśli nie, a interesujecie
się grafiką 3D, to warsztaty dla Was. Poprowadzi je Staszek, uczeń klasy 2B o
profilu gamedev. Wspólnie z przyjaciółmi z klasy, zapozna Was z podstawowymi
funkcjami Blendera oraz pokaże jak zastosować możliwości programu do tworzenia
animacji używanych w grach i nie tylko. Będzie to też świetna okazja aby poznać
nowych przyjaciół z tą samą pasją.

### ✨ Arduino Atelier - Mikrokontrolery od kuchni | prowadzą Kamil i Jakub | 10:00

[zapisz się](https://calendly.com/18maja-arduino/arduino-atelier-mikrokontrolery-od-kuchni)

Myślałeś kiedyś o zbudowaniu i zaprogramowaniu własnego urządzenia ale nie
wiedziałeś jak się do tego zabrać? 🤔 Jeśli tak to świetnie trafiłeś! Na naszych
warsztatach, ekipa z 31LO wprowadzi Cię w świat mikrokontrolerów.💻 Zmierz się z
zadaniem skonstruowania najlepszego projektu z przygotowanych części! 🏆

### ✨Webdev - intro | prowadzi Datuś z 2AL | 11:00

[zapisz się](https://calendly.com/18maja-webdev/webdev-jak-zaczac-robic-stronki)

Na tych warsztatach nauczysz się podstaw tworzenia stron internetowych. Dowiesz
się czym jest HTML CSS i JS. Zobaczysz jak sprawdzić zawartość stron
internetowych przy użyciu DevTools. Nauczysz się tworzyć zawartość stron
internetowych oraz je stylizować. Dowiesz się skąd dobierać grafiki do swojej
strony, fonty i kolory. Zapraszam!

🎉A ponadto!

- 😊 zobaczycie jak można spędzać przerwy - przy planszówkach i w miłym
  towarzystwie korzystając ze strefy integracji
- 😌 dowiecie się co słychać w naszym samorządzie i co fajnego można w nim robić
- 🧐 rodzice będą mogli poznać rodziców naszych uczniów i porozmawiać z nimi o
  szkole nad pyszną kawką w kawiarni dla rodziców

Bierzcie znajomych i przychodźcie się rozerwać po stresującym okresie egzaminów
ósmoklasisty! Zapraszamy! Będzie fajnie!
