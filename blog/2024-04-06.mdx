---
image: img/blog/blog-2024-04-06.png
---

# Najczęściej zadawane pytania o 31 LO

Masz pytania? My mamy odpowiedzi!

{/* truncate */}

## Jakie są profile?

31 Liceum oferuje naukę w klasie pierwszej na profilu:

- 1AL - programowanie (matematyka, informatyka, j. angielski)
- 1BL - gamedev - czyli projektowanie gier (matematyka, informatyka, j.
  angielski)

## Czy liceum jest płatne?

31 Liceum im. Romana ingardena w Krakowie to szkoła publiczna, czyli bezpłatna.

## Czy zajęcia dodatkowe są płatne i kto je prowadzi?

Zajęcia dodatkowe jakie oferujemy dla naszych uczniów są bezpłatne. Prowadzą je
specjaliści z danej dziedziny na co dzień pracujący w firmach partnerskich
szkoły.

## Jakie są warunki żeby się dostać?

Próg punktowy ustalany jest automatycznie na podstawie wyników z egzaminu
ósmoklasisty, wyników na świadectwie uczniów oraz wymienionych w rozporządzeniu
kuratorium olimpiad i konkursów przedmiotowych, tych uczniów, którzy decydują
się na naukę w naszej szkole danego roku. Każdego roku próg punktowy jest inny.
W roku szkolnym 2023/2024 wynosił 166 punktów. Możemy spodziewać się podobnego
wyniku w tym roku. Przedmiotami liczonymi w rekrutacji są: matematyka,
informatyka, język angielski, język polski. Nasza szkoła nie prowadzi
dodatkowych testów sprawdzających ani rozmów w trybie rekrutacyjnym. Punkty
wyliczane są automatycznie.

## Czy lekcje odbywają się na zmiany i o której zwykle się zaczynają?

Lekcje w Liceum 31 są jednozmianowe i odbywają się zwykle w godzinach 08:00 -
15:30.

## Jakie są przedmioty rozszerzone?

Przedmiotami rozszerzonymi w klasie 1AL (programowanie) jak i 1BL (gamedev -
czyli projektowanie gier) są:

- Matematyka
- Informatyka
- Język angielski

Profile różnią się opieką merytoryczną firmy partnerskiej i
zajęciami dodatkowymi rozwijającymi umiejętności związanymi z profilem.

## Czy w szkole jest stołówka i przerwy obiadowe?

W szkole znajduje się stołówka obsługiwana przez firmę MniaMi która gotuje
obiady na miejscu. Przerwa obiadowa trwa od 12:25 do 12:55.

## Jakie są zajęcia dodatkowe i koła zainteresowań?

Zajęcia dodatkowe oferowane uczniom naszej szkoły to między innymi:

- Udział w Digital Dragons Academy - cykliczne wykłady na temat tworzenia gier
- Programowanie
- Tworzenie stron www
- Silnik Unreal Engine
- Silnik Godot
- Silnik Unity
- Tworzenie sieci komputerowych
- Zarządzanie projektami informatycznymi
- Warsztaty z Arduino - mikrokontrolery

Udział w ich jest bezpłatny i dostęp zależy od profilu i/lub ilości miejsc i
etapu klasy.

Koła zainteresowań to, między innymi:

- Koło ekologiczne
- Koło matematyczne
- Koło teatralne
- Koło Foto/Video
- Koło wolontariatu
- Siatkówka
- Planszówki

Najważniejszą dewizą dyrektora jest: Sky is the limit - macie wpływ na to jakie
koła zainteresowań lub warsztaty dodatkowe Was interesują. Mówcie o tym głośno,
zgłaszajcie swoje potrzeby a my postaramy się na nie odpowiedzieć.

## Jakie są wyniki matur?

Dotychczas mamy za sobą 2 matury, których wyniki można sprawdzić tutaj:
https://www.otouczelnie.pl/artykul/208/Licea-publiczne-i-prywatne-w-Krakowie-wyszukiwarka/3155/XXXI-LO-im-Romana-Ingardena/wyniki-matur-2022#altermenu

Ważne, aby przy ich analizie wziąć pod uwagę historię szkoły i rekrutacji:

W 2019 roku rozpoczęli naukę uczniowie klas:

- pogimnazjalnych C i D (matura 2022)
- po podstawowych A i B (matura 2023)
- próg punktowy w tej rekrutacji wynosił 30 punktów
- do szkoły mógł dostać się każdy chętny bo szkoła była dopiero otwarta i nikt
  jej nie znał

W 2020 roku naukę rozpoczęły klasy: A i B (matura odbędzie się w maju 2024 r.)

- próg punktowy w tej rekrutacji wynosił 65 punktów

W 2021 roku naukę rozpoczęły klasy: A i B (matura odbędzie się w 2025 r.)

- próg punktowy w tej rekrutacji wynosił 130 punktów

W 2022 roku naukę rozpoczęły klasy: A i B (matura odbędzie się w 2026 r.)

- próg punktowy wynosił 166 punktów

Jesteśmy dumni z każdego ucznia, który ukończył dotychczas naszą szkołę i
uzyskał w niej duże wsparcie w rozwoju pomimo niższego progu wejściowego. Z roku
na rok, pokazujemy, jak potrafimy uczyć i jak rozwija się nasza szkoła, dlatego
zarówno progi punktowe jak i wyniki matur stale rosną.

## Dlaczego foka jest maskotką szkoły?

Pluszowa foka została symbolem szkoły ponieważ reprezentuje prawdziwą fokę szarą
którą w ramach projektu w szkole zaopiekowali się uczniowie, wpłacając środki na
pomoc dla niej. Dlatego teraz jest symbolem opiekuńczości, przyjaźni, wspólnego
działania, ale też wdzięku, uroku i piękna - czyli wszystkich cech, jakie
posiadają nasi uczniowie.
