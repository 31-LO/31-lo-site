---
image: /img/blog/blog-dni-otwarte.png
---

# Dzień otwarty w 31 LO już 8 marca!

Nie przegap okazji, żeby poznać swoją szkołę marzeń!

🏫 W sobotę **8 marca** o godzinie 10:00 zapraszamy na Kazimierza Odnowiciela 2
do naszej szkoły - 31 Liceum w Krakowie - publicznej informatycznej szkoły
średniej.

{/* truncate */}

Na dniu otwartym będziecie mogli:

- 💙 uczestniczyć w ciekawych darmowych warsztatach IT dla ósmoklasistów,
- 💙 poznać swoich przyszłych nauczycieli
- 💙 poznać swoich przyszłych kolegów i przyszłe koleżanki
- 💙 zbudować kwiaty z lego z okazji dnia kobiet 
- 💙 poznać program dodatkowych warsztatów
- 💙 poznać dyrektora
- 💙 porozmawiać z rodzicami nasyzch uczniów w kawiarni dla rodziców
- 💙 poczuć atmosferę


W ramach dnia otwartego realizujemy dla uczniów klas ósmych ciekawe warsztaty.
Poniżej ich opisy i linki do zapisów. Spotkanie z Kołem Astronomicznym Ingarden jest otwarte dla wszystkich (nie obowiązują zapisy)

✨ **Zacznij gadać | prowadzi Adrian | 10:00** [zapisz się TUTAJ](https://calendly.com/komunikacja-marzec-lo31/komunikacja)  

Co tam, mordko? Stresujesz się pierwszym dniem szkoły? Nowe miejsce, nowi ludzie, nowi nauczyciele – brzmi strasznie, prawda? Ale uwierz, że wcale takie nie jest.

Chcesz dowiedzieć się, jak stworzyć fajne relacje z ludźmi z klasy już na samym początku? A może chcesz wiedzieć, jak dobrze zaprezentować się przed nauczycielami? Albo po prostu zależy Ci na poprawieniu pewności siebie w codziennych sytuacjach?

Jeśli odpowiedź brzmi „tak”, to te zajęcia są właśnie dla Ciebie. Nie bój się – zacznij gadać, bo ludzie wcale nie są tacy straszni, jak się wydaje :)


✨ **Arduino Atelier - Mikrokontrolery od kuchni | prowadzą Kamil i Mikołaj | 10:00** [zapisz się TUTAJ](https://calendly.com/arduino-marzec-lo31/arduino-atelier)

Czy wiesz, że mikroprocesory sterują niemal wszystkim wokół nas – od łazików marsjańskich 🚀 po ekspresy do kawy☕️ ? 🤔 Teraz możesz nauczyć się, jak działają i samodzielnie je programować! 🎉💻
Odwiedź nas w sali 314 na warsztatach Arduino Atelier II i poznaj podstawy mikrokontrolerów w praktyce! 😎


✨  **Unreal Engine - czyli gry od środka | prowadzi Filip | 11:00** [zapisz się TUTAJ](https://calendly.com/unreal-marzec-lo31/new-meeting) 

Ludzie często pytają mnie Michał jak działa silnik spalinowy a ja im mówię że nie wiem i jestem Filip i mogę im wytłumaczyć jak działa Unreal Engine - silnik do robienia gier.


✨ **Webdev - intro | prowadzi Datuś | 11:00** [zapisz się TUTAJ](https://calendly.com/webdev-marzec-lo31/new-meeting) 

Na tych warsztatach nauczysz się podstaw tworzenia stron internetowych. Dowiesz się czym jest HTML CSS i JS. Zobaczysz jak sprawdzić zawartość stron internetowych przy użyciu DevTools. Nauczysz się tworzyć zawartość stron internetowych oraz je stylizować. Dowiesz się skąd dobierać grafiki do swojej strony, fonty i kolory. Zapraszam! 


✨ **Znajdź swoje miejsce w IT | prowadzą Norbert i Jakub  | 12:00** [zapisz się TUTAJ](https://calendly.com/it-marzec-lo31/znajdz-swoje-miejsce-w-it) 

Czy lubisz rozwiązywać zagadki logiczne? Czy może odczuwasz pewną niepewność wobec pracy programisty? A może szukasz sposobu na rozpoczęcie swojej przygody z informatyką? Jeśli którekolwiek z tych pytań dotyczy Ciebie, to z pewnością zainteresują Cię nasze warsztaty!
Podczas spotkania Norbert i Jakub poprowadzą Was w świat IT. Zgłębicie historię informatyki, dowiecie się, czym dokładnie zajmuje się praca w tej dziedzinie, jak wyglądają różne ścieżki edukacji oraz jak działa rekrutacja na studia informatyczne. Omówimy również techniki nauki programowania, charakterystykę konkursów i hackathonów oraz szczegóły zawodów związanych z IT. Do zobaczenia na warsztatach!


✨ **Od szkicu do gry | prowadzi Ola | 12:00** [zapisz się TUTAJ](https://calendly.com/grafika-marzec-lo31/grafika) 

Słuchamy i nie oceniamy - nie masz pojęcia jak zacząć swoją artystyczną drogę? Albo już się tym zajmujesz, ale chcesz poznać dodatkowe sztuczki i dowiedzieć się jak wrzucić swoje grafiki do gry? Nie przejmuj się! Z nami dowiesz się podstaw programu Krita! Stworzymy wspólnie postać, którą samodzielnie ożywisz.
Zapraszamy!


✨ **Zanurz się w kosmosie z Kołem Astronomicznym Ingarden!** 🚀 wstęp wolny

Czy loty kosmiczne wydają Ci się magią? A może relatywistyka brzmi jak zagadka z innego wymiaru? Na naszych zajęciach w przystępny i fascynujący sposób wprowadzimy Cię w świat praw fizyki, które rządzą Wszechświatem – od klasycznych zasad dynamiki po najbardziej intrygujące teorie współczesnej nauki.

Program warsztatów Koła Astronomicznego Ingarden:

„Od Newtona do Keplera” – Czy fizyka musi być nudna? Nic z tych rzeczy! Wspólnie przełożymy dobrze Wam znane prawa ruchu na język astrodynamiki. Wykorzystując proste eksperymenty, pokażemy, jak klasyczna mechanika staje się fundamentem do zrozumienia ruchu planet i satelitów. A jeśli planujesz maturę z fizyki – ta wiedza może się bardzo przydać!

„Astrodynamika i loty kosmiczne” – Jak sterować rakietą w przestrzeni kosmicznej? Jakie silniki napędzają misje na Marsa? Na tych warsztatach poznacie podstawy nawigacji w kosmosie i różne rodzaje napędów – bez skomplikowanych równań, ale z dużą dawką kosmicznych ciekawostek.

PRZERWA: Nieformalne spotkanie przy soczku i luźne rozmowy o wszystkim – od fizyki, przez science fiction, aż po teorię wszystkiego!

„Relatywistyka” – Gdzie leżą granice fizyki? Czy można je przekroczyć? Rozwiniemy temat z poprzednich zajęć, dodając elementy fizyki relatywistycznej. Zastanowimy się nad wpływem prędkości światła na podróże międzygwiezdne i odkryjemy, jak czas potrafi płatać figle.

„Ciemny Las, mrówki, Fermi i przyszłość” – Czy jesteśmy sami we Wszechświecie? Kim jest Bóg? A może lepiej, żebyśmy pozostali niezauważeni? Zainspirowani trylogią “Wspomnienie o przeszłości Ziemi” porozmawiamy o paradoksie Fermiego, teorii Ciemnego Lasu i o tym, co może czekać ludzkość w kosmicznej przyszłości.
