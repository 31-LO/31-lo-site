---
image: /img/blog/blog-dni-otwarte.png
---

# Dzień otwarty #2 w 31 LO już 12 kwietnia!

Zapraszamy na drugi Dzień Otwarty!

{/* truncate */}

Dziękujemy wszystkim gościom za odwiedziny w pierwszym Dniu Otwartym!
To była przyjemność Was spotkać!

Jeśli mieliście tego dnia inne plany i nie mogliście uczestniczyć, nie przegapcie kolejnej okazji już 12 kwietnia żeby poznać swoją szkołę marzeń!

Szczegóły wydarzenia podamy wkrótce!
Śledź nasze social media i bądź na bieżąco!
[Wydarzenie na FB](https://fb.me/e/5kWa0qiZ5)

Na dniu otwartym będziecie mogli:

- 💙 uczestniczyć w ciekawych darmowych warsztatach IT dla ósmoklasistów,
- 💙 poznać swoich przyszłych nauczycieli
- 💙 poznać swoich przyszłych kolegów i przyszłe koleżanki
- 💙 poznać program dodatkowych warsztatów
- 💙 poznać dyrektora
- 💙 porozmawiać z rodzicami naszych uczniów w kawiarni dla rodziców
- 💙 poczuć atmosferę

W ramach dnia otwartego, dla uczniów klas 8 i 7 przygotowaliśmy warsztaty. Warsztaty prowadzą nasi uczniowie, którzy dzielą się widzą, jaką sami zdobyli w naszej szkole. Każdy znajdzie coś dla siebie: 
🎮 pasjonujesz się grafiką, tworzeniem gier?  
💻 może wolisz hakerskie zagadki z cyberbezpieczeństwa albo programowanie i webdev? 
🗯️ a może szukasz sposobu na wynegocjowanie lepszej oceny na świadectwie? 😏

Warsztaty są bezpłatne, obowiązują zapisy i kolejność zgłoszeń. Nie czekaj zatem! Klikaj!


✨ Unreal Engine - 10:00 | sala 217 | prowadzi Filip
[zapisz się](https://calendly.com/gamedev-lo31/unreal-engine) 

Godot, Unity czy V6? To 3 nazwy silników, 2 z nich to nazwy silników do tworzenia gier lecz ja o żadnej z tych rzeczy nie będę mówił 😑. Unreal Engine to super silnik używany w produkcjach najbardziej zaawansowanych gier i to właśnie na nim się skupimy. Czeka nas NIEsamowita przygoda, którą zapomnicie po chwili bądź zaszczepi w waszej podświadomości ziarenko pasji i miłości😲. Zapraszam na zajęcia wprowadzające do UE5🤠!


 ✨ Webdev - zrób swoją stronkę! - 10:00 | sala 216 | prowadzi Kuba
[zapisz się](https://calendly.com/programowanie-lo31/webdev)

Na tych warsztatach nauczysz się podstaw tworzenia stron internetowych. Dowiesz się czym jest HTML CSS i JS. Zobaczysz jak sprawdzić zawartość stron internetowych przy użyciu DevTools. Nauczysz się tworzyć zawartość stron internetowych oraz je stylizować. Dowiesz się skąd dobierać grafiki do swojej strony, fonty i kolory. Zapraszam!


✨ Powiedz to lepiej! - Akademia Debat Oksfordzkich 🎓🗯️ - 10:00 | sala 312 | prowadzą Kamil i Adrian
[zapisz się](https://calendly.com/warsztaty-12kwietnia-lo31/powiedz-to-lepiej-akademia-debat-oksfordzkich) 

Argumentów używasz na co dzień – kiedy przekonujesz rodziców, że nowy kolczyk to świetny pomysł, prosisz nauczycielkę matematyki o kolejną szansę, albo tłumaczysz koledze, dlaczego FC Barcelona bije Real Madryt na głowę. Debaty to życie, a życie to debaty! 💬🏆 Już teraz odkryj, czym są debaty oksfordzkie i jaką siłę mają dobrze dobrane argumenty – bo przecież mówienie wcale nie jest takie trudne, prawda? 😎📖 Spotykamy się w sali 312 – czekamy właśnie na Ciebie! 🤚🔥


✨ Od szkicu do gry! - 11:00 | sala 217 | prowadzi Ola
[zapisz się](https://calendly.com/gamedev-lo31/grafika)

Słuchamy i nie oceniamy - nie masz pojęcia jak zacząć swoją artystyczną drogę? 😕 Albo już się tym zajmujesz, ale chcesz poznać dodatkowe sztuczki i dowiedzieć się jak wrzucić swoje grafiki do gry? Nie przejmuj się! Z nami dowiesz się podstaw programu Krita! Stworzymy wspólnie postać, którą samodzielnie ożywisz. 🎨🎈 Zapraszamy!


✨ Cyberbezpieczeństwo i CTF - 11:00 | prowadzą Mateusz, Norbert i Jakub
[zapisz się](https://calendly.com/programowanie-lo31/cyberbezpieczenstwo)

Zanurz się w świat cyberbezpieczeństwa na warsztatach z CTFów! Odkryj tajniki ethical hackingu, naucz się wykrywać luki w zabezpieczeniach, analizować exploity – w tym zero-day – oraz skutecznie im przeciwdziałać.


✨ Q&A z Dyrektorem - poznaj najważniejszą osobę w szkole! - 11:00 | sala 310 | wstęp wolny
Zapewne macie wiele wątpliwości jakie naturalnie towarzyszą tak dużej zmianie życiowej i trudnej decyzji jaką jest wybór szkoły średniej. Postaramy się je rozwiać na spotkaniu z Dyrektorem szkoły. To osoba, która ma największy wpływ na szkołę - przyjdź, zapytaj, poznaj.


Dzień Otwarty w 31 LO to nie jest zwykły spacer po szkole 😏Przyjdź, przekonaj się! 💙

