---
hide_table_of_contents: true
---

# Wynajmij boisko

![](/img/boisko/boisko.webp)

## Aplikacja

https://app.ballsquad.pl

## Na czym to polega?

Od września wybrane szkoły w Krakowie, w tym nasza, umożliwiają rezerwację
obiektów sportowych z wykorzystaniem aplikacji mobilnej BallSquad. To
rozwiązanie z zakresu smart city, dzięki któremu mieszkańcy łatwiej znajdą
odpowiadający im obiekt, a także sfinalizują formalności, wykorzystując do tego
tylko telefon komórkowy lub komputer.

Sam proces rezerwacji przebiega wyłącznie poprzez stronę internetową lub w
aplikacji mobilnej. Aby wynająć salę gimnastyczną lub przyszkolne boisko w
określonych godzinach, nie jest już potrzebne podpisywanie umów w wersji
papierowej oraz dodatkowe formalności. Wystarczy wejść na stronę
app.ballsquad.pl oraz znaleźć dogodny termin i obiekt do wynajęcia. Jest to
prostsze dzięki dostępnej mapie, zdjęciom oraz wyszukiwarce miejsc.

Dużym ułatwieniem dla mieszkańców jest możliwość dokonania płatności on-line. To
jednak nie wszystko. Opłata za wynajem sali lub boiska może być rozdzielana
między wszystkich uczestników gry. Dodatkowo rezerwacja może być dokonana
jednorazowo lub długoterminowo – to rozwiązanie korzystne dla osób, chcących
spotykać się na wspólnych rozgrywkach cyklicznie.

Aplikacja pomaga także w sieciowaniu miłośników konkretnych dyscyplin sportu z
całego Krakowa, którzy wcześniej nie wiedzieli o swoim istnieniu. Można w niej
stworzyć własny profil gracza, wybierając ulubione dyscypliny oraz zaznaczając
obszar Krakowa, w którym jest możliwy udział w rozgrywkach. W oparciu o te
informacje są przesyłane komunikaty na temat utworzonych rezerwacji sal i
poszukiwania zawodników do wspólnej gry.

Aplikacja BallSquad jest działaniem z zakresu smart city mającym na celu
zwiększenie dostępu do obiektów infrastruktury sportowej. Kraków jest jednym z
pierwszych miast korzystających z tego rozwiązania w ramach pilotażu
realizowanego w roku szkolnym 2020/2021.
