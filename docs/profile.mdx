# Profile

Czy szukasz może?

- [Terminy i zasady rekrutacji](./zasady-rekrutacji.mdx)
- [Często zadawane pytania (FAQ)](./faq.mdx)
- [Kontakt](./kontakt.mdx)

## Programowanie

W ramach rekrutacji na rok szkolny 2026/2027 przewidujemy otwarcie jednej klasy o tym profilu, a limit miejsc wynosi 28 osób.

W trakcie nauki w tej klasie uczniowie uczestniczą w lekcjach z rozszerzonej matematyki, informatyki i języka angielskiego. Patronat nad klasą sprawują firmy z działu IT dzięki którym uczniowie biorą udział w warsztatach dodatkowych: C++, Web dev, Python, Arduino, Sieci Komputerowe, cyberbezpieczeństwo. Ponadto, rozwijają umiejętności zarządzania, pracy zespołowej, projektowej oraz przedsiębiorczej (przygotowania do konkursów biznesowych oraz współpraca z Kraków Miastem Startupów).

Wymiar godzin przedmiotów rozszerzonych: 

- matematyka: w klasie pierwszej 4 godziny lekcyjne, w klasie drugiej 5 godzin lekcyjnych, w klasie trzeciej i czwartej 6 godzin lekcyjnych. 
- informatyka (podział na grupy): w klasie pierwszej 2 godziny lekcyjne, w klasie drugiej i trzeciej 3 godziny lekcyjne, w klasie czwartej 2 godziny lekcyjne.
- język angielski (podział na grupy): w każdej klasie 5 godzin lekcyjnych.


### Klasa o rozszerzeniu Programowanie gwarantuje:

- współpracę z wieloma firmami oraz programistami,
- warsztaty prowadzone przez programistów, praktyków i pasjonatów zawodu,
- rozszerzoną naukę informatyki, matematyki oraz języka angielskiego,
- naukę programowania, zaawansowanych algorytmów, baz danych, sieci komputerowych,
- zajęcia rozwijające kompetencje miękkie,
- kształtowanie umiejętności biznesowych. 

## Game dev

W ramach rekrutacji na rok szkolny 2026/2027 przewidujemy otwarcie jednej klasy o tym profilu, a limit miejsc wynosi 28 osób.

W trakcie nauki w tej kasie uczniowie uczą się rozszerzonej matematyki, informatyki oraz języka angielskiego. Ponadto pracują pod patronatem Uniwersytetu Jagiellońskiego (Zakład Technologii Gier) oraz Krakowskiego Parku Technologicznego (Digital Dragons) dzięki którym poznają świat tworzenia gier komputerowych. Podczas dodatkowych warsztatów uczniowie uczą się pracy m.in. z silnikiem Unreal Engine, Godot i Unity. 

Wymiar godzin przedmiotów rozszerzonych: 
- matematyka: w klasie pierwszej 4 godziny lekcyjne, w klasie drugiej 5 godzin lekcyjnych, w klasie trzeciej i czwartej 6 godzin lekcyjnych. 
- informatyka (podział na grupy): w klasie pierwszej 2 godziny lekcyjne, w klasie drugiej i trzeciej 3 godziny lekcyjne, w klasie czwartej 2 godziny lekcyjne.
- język angielski (podział na grupy): w każdej klasie 5 godzin lekcyjnych. 


### Klasa o rozszezeniu Game dev gwarantuje:

- współpracę z wieloma firmami zajmującymi się tworzeniem gier komputerowych,
- rozwój pod okiem praktyków, zawodowców, pasjonatów,
- rozszerzoną naukę informatyki, matematyki oraz języka angielskiego,
- naukę programowania, tworzenia grafiki, jak i storytellingu oraz algorytmów, baz danych, sieci komputerowych,
- udział w wydarzeniach z branży gamedev,
- zajęcia rozwijające kompetencje miękkie.


## Co wyróżnia nasze liceum?

Liceum jest nietypowe pod względem profili, patronów, partnerów, oraz wielkości.

Jest to jedno z pierwszych liceów informatycznych, a na pewno pierwsze oferujące naukę w klasie o profilu game dev (projektowanie gier komputerowych) w Krakowie.

W naszym liceum uczy się jedynie około 220 uczniów, czyli po dwie klasy w każdym z roczników. To sprawia, że możemy do każdego z Was podejść indywidualnie, poznać Was bliżej i wszystkim Wam oferować szerokie możliwości rozwoju, słuchać Waszych pomysłów i poznawać Wasz potencjał.

Każdy uczeń otrzymuje indywidualną pomoc merytoryczną jak i indywidualną pomoc pedagogiczną.

Patronat nad naszą szkołą sprawują Uczelnie i Instytucje.

Krakowski Park Technologiczny oferuje naszym uczniom możliwość udziału w wielu wydarzeniach, warsztatach, hackathonach. Jednym z takich wydarzeń są cykliczne zajęcia Digital Dragons Academy na których eksperci ze świata tworzenia gier komputerowych dzielą się swoją wiedzą i doświadczeniem.

Kolejnym patronem jest Wydział Fizyki, Astronomii i Informatyki Stosowanej Uniwersytetu Jagiellońskiego, na którym nasi uczniowie, w cyklicznych warsztatach, uczą się pracy w silnikach Unreal Engine.

Współpracujemy z firmami z branży IT, software development i gamedev i to pracownicy tych firm, praktycy, prowadzą warsztaty dodatkowe na każdym profilu. Dzięki temu nabywasz umiejętności twarde, poznajesz języki programowania, narzędzia i programy realnie używane w pracy.

Uczysz się pracować projektowo od początku nauki w liceum, poznajesz role jakie można pełnić w projektach i dowiadujesz jaka jest najlepsza dla Ciebie. Otrzymujesz wsparcie merytoryczne w budowaniu swojego portfolio, uskuteczniasz networking, rozwijasz umiejętności biznesowe. Ponadto, firmy które z nami współpracują, oferują uczniom wykazującym potencjał płatne staże w swoich firmach w starszych klasach lub po ukończeniu szkoły.

## Co poza tym?

Poza lekcjami, w naszej szkole macie możliwość brania udziału w wielu zajęciach dodatkowych rozwijających wasze zainteresowania:

- warsztaty z projektowania gier,
- warsztaty z programowania,
- zajęcia z tworzenia gier - digital dragons academy,
- turnieje e-sport,
- warsztaty z przedsiębiorczości,
- warsztaty artystyczne,
- koła zainteresowań,
- SDKF – Szkolne Dyskusyjne Koło Filmowe,
- debaty oksfordzkie,
- przygotowania do konkursów biznesowych,
- zajęcia wyrównawcze,
- zajęcia dodatkowe przygotowujące do matury od pierwszej klasy. 

[Poczytaj więcej o naszych zajęciach dodatkowych](#zajęcia-dodatkowe)

## A atmosfera?

Nasze liceum to miejsce przyjazne, kameralne i bezpieczne. Oczywiście  trzeba się przyłożyć do nauki, ale wiemy jak ważne jest w pierwszej kolejności zapewnienia Wam poczucia bezpieczeństwa i przynależności. Kluczowe dla nas jest rozwijanie Waszych zainteresowań i umiejętności. Przyjaźni nauczyciele służą pomocą i wsparciem, merytorycznym i nie tylko. Wspaniała Pani Pedagog służy wsparciem psychologiczno-pedagogicznym i zawsze gotowa jest Was wysłuchać i Wam pomóc. Uczy Was również pomagać potrzebującym poprzez pracę w grupie wolontaryjnej.

Samorząd Uczniowski działa aktywnie na rzecz uczniów i potrzebujących. Słucha Was i wciela w życie uczniowskie projekty.
Ulubione powiedzenie pana Dyrektora to “sky is the limit”. To Wy tworzycie szkołę, to Wasze pomysły mogą być u nas realizowane. Wy macie w sobie potencjał, my jesteśmy po to, aby pomóc Wam go zrealizować.

## Zajęcia dodatkowe

### Digital Dragons Academy - cykliczne wykłady

To cykl weekendowych zajęć dla studentów i osób zainteresowanych pracą przy
tworzeniu gier. Przygotowany przez Krakowski Park Technologiczny przy współpracy
z firmami z branży.

Wykłady i warsztaty prowadzą pracownicy czołowych polskich studiów tworzących
gry:

- CD PROJEKT RED
- 11 bit studios
- Rage Quit Games
- CI Games
- Reality Games
- One More Level

Program Akademii przekrojowo przedstawia proces tworzenia gier, poruszając
tematy związane z game designem, zarządzaniem produkcją i wydawaniem gier, a
także zaznajamia uczestników warsztatów z aspektem biznesowym produkcji.

Bloki zajęć Art in Games dedykowane są - poza autorami grafik koncepcyjnych -
słuchaczom zainteresowanym tworzeniem muzyki, lokalizacji do gier oraz przede
wszystkim grafiki 3D.

### Unreal Engine

Cykliczne warsztaty z pracy w silniku Unreal Engine przy współpracy ze
specjalistą Bartoszem Kamińskim.

### Unity

Cykliczne warsztaty z pracy w silniku Unity przy współpracy ze specjalistą Konradem Gadziną z Make Games Today.

### Godot

Cykliczne warsztaty z pracy w silniku Unity przy współpracy ze specjalistą Konradem Gadziną z Make Games Today.

### Arduino

Cykliczne warsztaty pracy z i kontrolerami Arduino i programowaniem ich prowadzone przez specjalistów z Cisco.

### C++

Cykliczne warsztaty z programowania w języku C++ prowadzone przez programistów z firmy Nokia.

### Zarządzanie usługami informatycznymi

Cykliczne warsztaty prowadzone przez specjalistów z firmy Cisco.

### Zarządzanie budżetem domowym

Cykliczne warsztaty prowadzone przez managerów z firmy Cisco.

### Tworzenie sieci komputerowych

Cykliczne warsztaty z tworzenia sieci i zaplecza informatycznego we współpracy z firmą i-HT.

### Tworzenie stron internetowych

Warsztaty prowadzone przez programistów z firmy Cisco.

### 31 Ości

Koło dziennikarsko-medialne prowadzone przez nauczycieli języka polskiego, rozwijające m.in. umiejętności edytorskie.

### Debaty Oksfordzkie

Zajęcia rozwijające umiejętności argumentacji i retoryki. 

### Szkolne Dyskusyjne Koło Filmowe

Koło filmowe, którego celem jest rozwijanie umiejętności argumentacji, krytycznego myślenia oraz retoryki poprzez dyskusje o filmach, a jednocześnie zaznajomienie uczestników z klasykami polskiego i zagranicznego kina.

### Fizyka Rozszerzona

Zajęcia dodatkowe mające na celu gruntowne przygotowanie uczniów do egzaminu maturalnego z fizyki na poziomie rozszerzonym.

### Siatkówka

Zajęcia sportowe w formie trenigów i meczy siatkówki.
