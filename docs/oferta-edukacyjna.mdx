# Oferta edukacyjna

Liceum informatyczne z profilami "[programowanie](./programowanie.mdx)" i
"[projektowanie gier](./game-dev.mdx)".

Liceum zostało reaktywowane w 2019 roku w nowej odsłonie i z nowym pomysłem.
Jesteśmy liceum informatycznym. Oferujemy dwa profile nauczania: programowanie
oraz projektowanie gier komputerowych. Na obu profilach przedmiotami
rozszerzonymi są: matematyka, informatyka oraz język angielski którego od
pierwszej klasy uczymy w wymiarze pięciu godzin w tygodniu.

## Co wyróżnia nasze liceum?

Liceum jest nietypowe pod względem profili, patronów, partnerów, oraz wielkości.

Jest to jedno z pierwszych liceów informatycznych a pierwsze oferujące naukę w
klasie o profilu projektowanie gier komputerowych w Krakowie.

W naszym liceum uczy się jedynie ok. 220 uczniów, czyli dwie klasy w roczniku.
To sprawia, że możemy do każdego ucznia podejść indywidualnie i poznać go
bliżej.

Każdego roku, rekrutacja otwarta będzie jedynie dla dwóch klas pierwszych.
Dzięki temu możemy wszytkim Wam oferować szerokie możliwości rozwoju, słuchać
Waszych pomysłów i poznawać Wasz potencjał.

Każdy uczeń otrzymuje indywidualną pomoc merytoryczną jak i indywidualną pomoc
pedagogiczną.

Patronat nad naszą szkołą sprawuje Krakowski Park Technologiczny który oferuje
naszym uczniom możliwość udziału w wielu wydarzeniach, warsztatach, hackatonach.
Jednym z takich wydarzeń są cykliczne zajęcia Digital Dragons Academy na których
eksperci ze świata tworzenia gier komputerowych dzielą się swoją wiedzą i
doświadczeniem.

Kolejnym patronem jest Wydział Fizyki, Astronomii i Informatyki Stosowanej
Uniwersytetu Jagiellońskiego na którym nasi uczniowie w cyklicznych warsztatach
uczą się pracy w silnikach Unreal Engine.

Współpracujemy z firmami z branży IT, software development i gamedev i to
pracownicy tych firm, praktycy, prowadzą warsztaty z rozszerzeń na każdym
profilu. Dzięki temu nabywasz umiejętności twarde, poznajesz języki
programowania, narzędzia i programy realnie używane w pracy.

Uczysz się pracować projektowo od początku nauki w liceum, poznajesz role jakie
można pełnić w projektach i dowiadujesz jaka jest najlepsza dla Ciebie.
Otrzymujesz wsparcie merytoryczne w budowaniu swojego portfolio, uskuteczniasz
networking. Ponadto, firmy które z nami współpracują, oferują uczniom
wykazującym potencjał płatne staże w swoich firmach w starszych klasach.

## Co poza tym?

Poza lekcjami, w naszej szkole macie możliwość brania udziału w wielu zajęciach
dodatkowych rozwijających wasze zainteresowania.

- warsztaty z grafiki 3d
- warsztaty z projektowania gier
- warsztaty z programowania
- zajęcia z tworzenia gier - digital dragons academy
- turnieje e-sport
- warsztaty z przedsiębiorczości
- warsztaty artystyczne
- koła zainteresowań
- zajęcia wyrównawcze
- zajęcia dodatkowe przygotowujące do matury od pierwszej klasy

[Poczytaj więcej o naszych zajęciach dodatkowych](./zajecia-dodatkowe.mdx)

## A atmosfera?

Nasze liceum to miejsce przyjazne, kameralne i bezpieczne w którym trzeba się
przyłożyć do nauki, ale wiemy jak ważne jest rozwijanie waszych zainteresowań i
umiejętności. Przyjaźni nauczyciele służą pomocą i wsparciem, merytorycznym i
nie tylko. Wspaniała Pani Pedagog służy wsparciem psychologiczno-pedagogicznym i
zawsze gotowa jest Was wysłuchać i Wam pomóc. Uczy Was również pomagać
potrzebującym poprzez pracę w grupie wolontaryjnej.

Samorząd Uczniowski działa charytatywnie na rzecz potrzebujących i na rzecz
uczniów. Słucha Was i wciela w życie uczniowskie projekty.

Ulubione powiedzenie pana Dyrektora to “sky is the limit”. To wy tworzycie
szkołę, to Wasze pomysły mogą być u nas realizowane. Wy macie w sobie potencjał,
my jestesmy po to, aby pomóc Wam go zrealizować.
