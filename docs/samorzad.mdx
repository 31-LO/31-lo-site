# Samorząd
## Przewodniczący
- Wiktor Popiołek

## Sekcja Medialna
- Mikołaj Marasek
- Weronika Góral
- Wiktoria Knapczyk

## Sekcja Komunikacyjna
- Oliwier Policht

## Sekcja Organizacyjna
- Wiktor Popiołek
- Jakub Dzięgielewski

## Sekcja Wolontariatu
- Karolina Kościej
- Weronika Góral
- Zuzanna Jezioro
- Wiktoria Knapczyk

## Opiekun Samorządu
- Katarzyna Molicka-Mocek

## Rola samorządu

Samorząd uczniowski jest organizacją działającą na rzecz uczniów i zarządzaną
przez uczniów.

Poprzez swoje działanie wywiera wpływ na życie szkoły, może współdecydować o
sprawach jej dotyczących. Niezależnie od tego, jak bardzo jesteś zaangażowany w
życie szkoły – masz prawo wpływać na to, co się w niej dzieje. Możesz z tego
prawa korzystać na różne sposoby – organizując szkolną grupę zainteresowań lub
projekcje filmowe dla kolegów, uczestnicząc w spotkaniach grupy wolontaryjnej
lub koła miłośników gier komputerowych, dekorując salę gimnastyczną na imprezę
karnawałową, pisząc artykuły do szkolnej gazetki, tworząc stronę internetową lub
organizując wystawę fotografii.

Te i wiele innych działań uczniowskich to właśnie aktywność samorządu
uczniowskiego – możliwości jest tyle, że każdy może znaleźć coś dla siebie!

## Cele

- służyć wsparciem każdemu uczniowi
- tworzyć i utrzymywać przyjazną atmosferę
- współpracować z nauczycielami
- wzmacniać w uczniach właściwe postawy
- rozmawiać o problemach

## Pytania? Pomysły?

napisz do reprezentanta lub szukaj nas w poniedziałki na siódmej lekcji w sali 308!

## Regulamin i ordynacja wyborcza

<details>
<summary>Rozwiń, żeby przeczytać regulamin i ordynację</summary>

REGULAMIN I ORDYNACJA WYBORCZA SU XXXI LICEUM OGÓLNOKSZTAŁCĄCEGO IM. ROMANA
INGARDENA

### Rozdział I: POSTANOWIENIA OGÓLNE

#### § 1

Samorząd uczniowski tworzą wszyscy uczniowie szkoły XXXI Liceum
Ogólnokształcącego im. Romana Ingardena w Krakowie należącego do Zespołu Szkół
nr 13 w Krakowie.

#### § 2

Samorząd uczniowski, działający w XXXI Liceum Ogólnokształcącym im. Romana
Ingardena w Krakowie, zwany dalej SU, działa na podstawie Ustawy o systemie
oświaty z dn. 7 IX 1991 r. (Dz.U. z 1991 r., nr 95, poz. 425), Statutu XXXI
Liceum Ogólnokształcącym im. Romana Ingardena w Krakowie oraz niniejszego
Regulaminu.

### Rozdział II: CELE DZIAŁALNOŚCI SU

#### § 1

Do głównych celów działalności SU należą:

1. promowanie i rozwijanie wśród uczniów samorządności na rzecz podejmowania
   wspólnych decyzji w sprawach szkoły,
1. przedstawianie dyrektorowi, radzie pedagogicznej oraz radzie rodziców
   wniosków, opinii i potrzeb uczniów we wszystkich sprawach szkoły,
1. zwiększanie aktywności uczniowskiej, rozwijanie zainteresowań uczniów i
   realizowanie własnych pomysłów dla wspólnego dobra,
1. promowanie wiedzy na temat praw uczniów i czuwanie nad ich przestrzeganiem,
1. organizowanie i zachęcanie uczniów do działalności kulturalnej, oświatowej,
   sportowej, rozrywkowej, naukowej w szkole,
1. reprezentowanie działalności SU przed dyrektorem, radą pedagogiczną, radą
   rodziców i innymi organami.

### Rozdział III: OPIEKUN SU

#### § 1

Opiekę nad pracą SU sprawuje Opiekun SU wybierany na kadencję trwającą 3 lata.

#### § 2

Opiekuna SU wybiera ogół uczniów w szkole. Wybory Opiekuna SU są równe, tajne,
bezpośrednie, powszechne. Prawo kandydowania przysługuje wszystkim nauczycielom.

#### § 3

Opiekun SU wspomaga jego działalność poprzez:

1. wsparcie SU w sprawach merytorycznych i organizacyjnych,
1. inspirowanie uczniów do działania,
1. pośredniczenie w relacjach SU z dyrektorem oraz radą pedagogiczną. Rozdział
   IV: ORGANY SU – KOMPETENCJE, ZADANIA, STRUKTURA.

#### § 4

Do wybieralnych organów SU należą:

1. Rada Samorządów Klasowych.
2. Zarząd Samorządu Uczniowskiego.
3. Rzecznik Praw Ucznia Ich kadencja trwa 1 rok szkolny. Funkcje pełnione w
   wybieralnych organach SU nie mogą być łączone.

#### § 5

Przedstawiciele Samorządów Klasowych:

1. identyfikują potrzeby uczniów,
1. inspirują i zachęcają uczniów do działalności kulturalnej, oświatowej,
   sportowej, rozrywkowej, naukowej w szkole,
1. informują uczniów o działalności Zarządu SU. Zebranie ogólne Przedstawicieli
   Samorządów Klasowych wszystkich klas w szkole nazywane jest Radą Samorządów
   Klasowych.

#### § 6

Do obowiązków Przedstawicieli Samorządów Klasowych należy:

1. uczestnictwo w pracach Rady Samorządów Klasowych i realizacja celów SU,
1. stosowanie się w swojej działalności do wytycznych Zarządu SU lub dyrektora,
1. troska o wysoki poziom organizacyjny i dobrą atmosferę podczas pracy SU,
1. włączanie uczniów w ogólnoszkolne działania Zarządu SU.

#### § 7

Do kompetencji Rady Samorządów Klasowych należy:

1. współpraca z Zarządem SU i Opiekunem SU,
1. opiniowanie planu działań i konkretnych inicjatyw Zarządu SU,
1. zgłaszanie propozycji działań dla Zarządu SU,
1. kontrolowanie zgodności działań Zarządu SU z niniejszym Regulaminem oraz
   Statutem Szkoły
1. rozpatrywanie i opiniowanie semestralnych i rocznych sprawozdań
   Przewodniczącego SU z działalności SU i innych spraw wniesionych przez
   członków Zarządu SU pod obrady. Obrady Rady Samorządów Klasowych zwoływane są
   przez Przewodniczącego Zarządu SU lub na żądanie co najmniej połowy członków
   Rady Samorządów Klasowych przynajmniej raz na kwartał.

#### § 8

Do kompetencji Zarządu SU należy:

1. koordynowanie, inicjowanie i organizowanie działań uczniowskich,
1. opracowanie rocznego planu działania SU,
1. identyfikacja potrzeb uczniów i odpowiadanie na te potrzeby,
1. przedstawianie dyrektorowi, radzie pedagogicznej, radzie rodziców wniosków,
   opinii, sugestii członków SU, Obrady Zarządu SU zwoływane są przez
   Przewodniczącego Zarządu SU lub na żądanie co najmniej połowy członków
   Zarządu SU lub Opiekuna SU przynajmniej raz w miesiącu.

#### § 9

Do obowiązków członków Zarządu SU należy:

1. uczestnictwo w pracach Zarządu SU i realizacja celów SU,
1. stosowanie się w swojej działalności do wytycznych dyrektora,
1. uwzględnianie w swojej działalności potrzeb uczniów,
1. troska o wysoki poziom organizacyjny i dobrą atmosferę podczas pracy SU,
1. włączanie uczniów w ogólnoszkolne działania Zarządu SU.

#### § 10

Zarząd SU składa się z:

1. Przewodniczącego SU,
2. Wiceprzewodniczącego SU,
3. Skarbnika,
4. 7 stałych członków Zarządu, stanowiących kierownictwo wybranych przez siebie
   sekcji.

#### § 11

Przewodniczący SU:

1. kieruje pracą Zarządu SU,
1. reprezentuje SU wobec dyrektora szkoły, rady pedagogicznej, rady rodziców
   oraz innych organizacji,
1. przedstawia uczniom, dyrektorowi, radzie pedagogicznej, radzie rodziców plan
   pracy Zarządu SU oraz sprawozdanie końcowe z działalności SU,
1. zwołuje i przewodniczy zebraniom Zarządu SU oraz Rady Samorządów Klasowych,
1. podczas każdego z zebrań Zarządu SU oraz Rady Samorządów Klasowych wskazuje
   inna osobę sporządzającą notatkę z obrad, która zostaje dodana do archiwum
   dokumentacji SU.

#### § 12

Skarbnik Zarządu:

1. corocznie przestawia sprawozdanie finansowe dyrektorowi, Zarządowi SU oraz
   Radzie Samorządów Klasowych.

#### § 13

Podział obowiązków i zadań w poszczególnych obszarach (sekcjach) działań stałych
członków Zarządu SU zostaje ustalony na pierwszym posiedzeniu Zarządu.

#### § 14

1. Wybieralne organy SU podejmują decyzje większością głosów w obecności co
   najmniej połowy członków.
2. Decyzje Rady Samorządów Klasowych oraz Zarządu SU mogą być uchylone przez
   dyrektora szkoły gdy są sprzeczne z prawem lub statutem szkoły.

### ROZDZIAŁ IV: ORDYNACJA WYBORCZA

#### § 1

Organy wybieralne Samorządu Uczniowskiego stanowią: Rada Samorządu Uczniowskiego
oraz Opiekun Samorządu Uczniowskiego. Wybory do organów Samorządu Uczniowskiego
są równe, powszechne, bezpośrednie i większościowe, prowadzone w głosowaniu
tajnym.

#### § 2

Wybory do organów Samorządu Uczniowskiego odbywają się raz w roku szkolnym, nie
później niż do 10 października.

#### § 3

Prawo głosowania w wyborach (czynne prawo wyborcze) posiadają wszyscy uczniowie
i uczennice szkoły.

#### § 4

Prawo kandydowania (bierne prawo wyborcze) na:

1. stałego członka Rady Samorządu Uczniowskiego – posiada każdy uczeń i
   uczennica szkoły
1. Opiekuna Samorządu Uczniowskiego – posiada każdy członek rady pedagogicznej.

#### § 5

Za przygotowanie i przeprowadzenie wyborów odpowiada Uczniowska Komisja
Wyborcza. Uczniowska Komisja Wyborcza składa się z min. 8 uczniów lub uczennic
szkoły, którzy w danym roku szkolnym nie są kandydatami do Rady Samorządu
Uczniowskiego. Członkowie Uczniowskiej Komisji Wyborczej powinni pochodzić z
różnych klas. Termin wyborów oraz skład Uczniowskiej Komisji Wyborczej ogłasza –
w porozumieniu z opiekunem Samorządu Uczniowskiego i przedstawicielami klas –
ustępująca Rada Samorządu Uczniowskiego. Ogłoszenie składu Uczniowskiej Komisji
Wyborczej i rozpoczęcie przez nią prac powinien nastąpić min. 3 tygodnie przed
wyznaczonym terminem wyborów.

#### § 6

Do zadań Uczniowskiej Komisji Wyborczej należy:

1. ogłoszenie terminu wyborów i zasad zgłaszania kandydatur – min. 3 tygodnie
   przed terminem wyborów
1. przyjęcie zgłoszeń od kandydatów,
1. weryfikacja zgłoszeń i ogłoszenie nazwisk kandydatów,
1. poinformowanie uczniów szkoły o zasadach głosowania i zachęcanie do udziału w
   wyborach,
1. czuwanie nad przebiegiem kampanii wyborczej
1. przygotowanie wyborów – list wyborców, kart do głosowania, lokalu wyborczego,
1. przeprowadzenie wyborów,
1. obliczenie głosów,
1. sporządzenie protokołu z wyborów i ogłoszenie ich wyników,
1. przyjęcie i rozpatrzenie ewentualnych skarg na przebieg wyborów. Uczniowska
   Komisja Wyborcza działa w porozumieniu i ze wsparciem Opiekuna Samorządu
   Uczniowskiego. Członkowie Uczniowskiej Komisji Wyborczej, w dniu wyborów,
   zwolnieni są z zajęć lekcyjnych.

#### § 7

Zasady zgłaszania kandydatur na członka Rady Samorządu Uczniowskiego są
następujące: Osoba zgłaszająca swoją kandydaturę do Rady Samorządu Uczniowskiego
składa min. 10 podpisów poparcia swojej kandydatury, złożonych przez uczniów lub
uczennice szkoły, z min. 3 różnych klas. Podpisy zbierane są na listach
zawierających następujące informacje: imię, nazwisko, klasa, własnoręczny
podpis. Listy z podpisami kandydaci składają do Uczniowskiej Komisji Wyborczej w
wyznaczonym przez nią terminie – nie później niż 10 dni przed wyborami.
Uczniowska Komisja Wyborcza weryfikuje podpisy i niezwłocznie informuje
kandydata o wyniku. Po uzyskaniu potwierdzenia swojej kandydatury przez UKW
kandydat może rozpocząć kampanię wyborczą. Po terminie składania list podpisów
przez kandydatów, Uczniowska Komisja Wyborcza publikuje ostateczną listę
kandydatów.

#### § 8

Zasady zgłaszania kandydatur na Opiekuna Samorządu Uczniowskiego są następujące:
Nauczyciele chętni do pełnienia funkcji Opiekuna Samorządu Uczniowskiego
zgłaszają swoją wolę do Uczniowskiej Komisji Wyborczej.

#### § 9

Zasady prowadzenia kampanii wyborczej są następujące: Kandydaci prowadzą
kampanię wyborczą w okresie od zatwierdzenia swojej kandydatury przez Uczniowską
Komisję Wyborczą do dnia przed wyborami. Prowadzenie kampanii wyborczej w dniu
wyborów jest zabronione. Prowadząc kampanię wyborczą kandydaci nie mogą naruszać
dobrego imienia innych osób ani wykorzystywać szkolnej infrastruktury bez zgody
dyrektora szkoły.

#### § 10

Zasady przeprowadzenia wyborów są następujące: Wybory odbywają się w wyznaczonym
przez Radę Samorządu Uczniowskiego terminie w czasie od 20 minut przed
rozpoczęciem pierwszej lekcji do 20 minut po zakończeniu ostatniej lekcji w
danym dniu, w trakcie przerw oraz zajęć lekcyjnych. Wybory odbywają się w
specjalnie na ten cel wyznaczonym pomieszczeniu (osobna sala lub wydzielona
część korytarza) – lokalu wyborczym. Lokal wyborczy powinien umożliwiać oddanie
głosu w warunkach tajności. W lokalu wyborczym przez cały okres trwania wyborów
znajdują się: min. 2 członkowie Uczniowskiej Komisji Wyborczej, karty do
głosowania, listy wyborców, zaplombowana urna z głosami. Uczniowska Komisja
Wyborcza przygotowuje listy wyborców w oparciu o aktualną listę uczniów i
uczennic szkoły. Na liście znajdują się: imię, nazwisko, miejsce na odręczny
podpis. Przed rozpoczęciem wyborów Uczniowska Komisja Wyborcza drukuje karty do
głosowania w liczbie odpowiadającej liczbie uczniów szkoły. Każda karta do
głosowania powinna być opatrzona pieczęcią szkoły. Na kartach do głosowania
nazwiska kandydatów do Zarządu Samorządu Uczniowskiego oraz na Opiekuna
Samorządu Uczniowskiego umieszczone są w kolejności alfabetycznej. Głosowanie
dokonuje się poprzez stawienie się przed Uczniowską Komisją Wyborczą w
określonym miejscu i terminie, przedstawienie legitymacji uczniowskiej członkom
Komisji, złożenie podpisu na liście wyborców oraz wypełnienie kart do głosowania
wg instrukcji na niej zamieszczonej i wrzucenie karty do urny wyborczej. Jeden
wyborca głosuje poprzez postawienie jednego znaku X (dwóch krzyżujących się
linii) w polu po lewej stronie nazwiska kandydata do Rady Samorządu
Uczniowskiego oraz jednego znaku X w polu po lewej stronie nazwiska kandydata na
Opiekuna Samorządu Uczniowskiego. Za głos nieważny uznaje się ten, w którym na
karcie znak „X” postawiono przy więcej niż jednym nazwisku kandydata do Rady
Samorządu Uczniowskiego lub na Opiekuna Samorządu Uczniowskiego oraz jeżeli na
karcie nie postawiono żadnego znaku „X”.

#### § 11

Liczenie głosów odbywa się według poniższej procedury Po zakończeniu głosowania
członkowie Uczniowskiej Komisji Wyborczej otwierają urnę z głosami i dokonują
przeliczenia znajdujących się w niej kart do głosowania. Liczbę kart do
głosowania porównuje się z liczbą podpisów złożonych na liście wyborców. Jeśli
obie liczby zgadzają się, można przejść do liczenia głosów oddanych na
poszczególnych kandydatów. Uznanie głosu za nieważny wymaga akceptacji
wszystkich członków UKW obecnych przy liczeniu głosów. Wyniki liczenia głosów
Uczniowska Komisja Wyborcza spisuje w protokole zawierającym następujące
informacje: liczba osób uprawnionych do głosowania:, liczba wydanych kart do
głosowania:, liczba głosów ważnych:, liczba głosów nieważnych:, liczba głosów
oddanych na poszczególnych kandydatów:, Wyniki liczenia głosów wraz z informacją
o tym, kto został członkiem Rady Samorządu Uczniowskiego i Opiekunem, Uczniowska
Komisja Wyborcza publikuje na szkolnej tablicy ogłoszeń oraz stronie
internetowej szkoły.

#### § 12

Członkami Rady Samorządu Uczniowskiego zostaje 10 osób z największą liczbą
głosów. Osoba z największą liczbą głosów zostaje Przewodniczącym Rady Samorządu
Uczniowskiego. Opiekunem Samorządu Uczniowskiego zostaje nauczyciel, który
otrzymał największą liczbę głosów.

#### § 13

Kadencja Rady Samorządu Uczniowskiego trwa od dnia ogłoszenia wyników wyborów do
dnia ogłoszenia wyników kolejnych wyborów.

#### § 14

Mandat członka Rady Samorządu Uczniowskiego wygasa w wypadku:

1. rezygnacji,
1. końca kadencji,
1. ukończenia nauki w szkole. Mandat Opiekuna Samorządu Uczniowskiego wygasa w
   razie:
1. rezygnacji,
1. końca kadencji,
1. odwołania decyzją dyrektora szkoły lub rady pedagogicznej. Jeśli wygaśnięcie
   mandatu następuje w trakcie kadencji:
1. w miejsce stałych członków Rady Samorządu Uczniowskiego – Rada Samorządu
   Uczniowskiego powołuje osoby pełniące ich obowiązki na czas określony lub
   przeprowadza uzupełniające wybory powszechne,
1. w przypadku Przewodniczącego Rady Samorządu Uczniowskiego – na czas określony
   obowiązki Przewodniczącego pełni Wiceprzewodniczący lub przeprowadza się
   uzupełniające wybory powszechne,
1. w przypadku wygaśnięcia mandatu Opiekuna Samorządu Uczniowskiego – Rada
   Samorządu Uczniowskiego w ciągu miesiąca od chwili wygaśnięcia mandatu
   przeprowadza uzupełniające wybory powszechne, a w tym czasie obowiązki
   Opiekuna pełni tymczasowo dyrektor szkoły.

### Rozdział V: POSTANOWIENIA KOŃCOWE – TECHNICZNE

#### § 1

Zmiany Regulaminu SU można dokonać podczas wspólnych obrad Rady Samorządów
Klasowych i Zarządu SU na wniosek Przewodniczącego SU, Opiekuna SU, dyrektora
szkoły lub co najmniej połowy członków Zarządu SU lub Rady Samorządów Klasowych.
Uchwała o zmianie Regulaminu wchodzi w życie po upływie 2 tygodni od daty jej
podjęcia. Niniejszy Regulamin uchwalony został przez Komitet Założycielski SU w
dn. 31 października 2019 r i wchodzi w życie z dn.12 listopada 2019 r .

</details>
