# Historia szkoły

31 Liceum Ogólnokształcące funkcjonuje jako część Zespołu Szkół
Ogólnokształcących nr 13 przy ul. Kazimierza Odnowiciela 2 w III Dzielnicy
Prądnik Czerwony w okolicach Ronda Barei.

Ze względu na ofertę edukacyjną mamy dwie bogato wyposażone pracownie
informatyczne. Warto zauważyć, że w wyposażenie tych pracowni byli również
zaangażowani nasi partnerzy dydaktyczni i biznesowi, którzy podarowali nam kilka
nowoczesnych komputerów. Nasi uczniowie mają zatem dostęp do nowoczesnej bazy
dydaktycznej.

Sale lekcyjne zostały wyposażone w ekrany dotykowe i tablice multimedialne. Do
dyspozycji uczniów jest również duża sala gimnastyczna, nowoczesna siłownia i
boisko.

W szkole funkcjonuje sklepik szkolny jak i
[stołówka serwująca gotowane na miejscu dania obiadowe](https://www.mniami.krakow.pl/).

## Nasza historia tworzy się od nowa

Do roku 2012 Liceum Ogólnokształcące im. Romana Ingardena mieściło się przy
ulicy Zakątek 2 w Krakowie. Z kolei od 1 września 2013 r. liceum stało się
częścią Zespołu Szkół Ogólnokształcących nr 13 przy ul. Kazimierza Odnowiciela 2
w III Dzielnicy Prądnik Czerwony.

W tej chwili naszą historię piszemy od nowa...

Od września 2019 r. jesteśmy liceum informatycznym więc specjalizujemy się w
nauczaniu informatyki, matematyki, programowania oraz game devu. Ponadto
zapewniamy naukę kluczowych przedmiotów na poziomie rozszerzonym. Wszyscy nasi
uczniowie uczą się też języka angielskiego w wymiarze 5 godzin tygodniowo.

Każdego roku rekrutujemy uczniów do dwóch klas pierwszych o profilach
programowanie i o game dev. Staramy się więc, żeby nasza oferta była jak
najbardziej nowatorska i pozwoliła naszym uczniom wykształcić umiejętności
pożądane przy wejściu na przyszły rynek pracy.

## Roman Ingarden

W 2023 roku nazwisko naszego patrona, Romana Ingardena, wróciło do szerszej
świadomości dzięki książce Wojciecha Sikory "Fenomenologia gry wideo w
perspektywie ontologii dzieła sztuki Romana Ingardena". Pokazuje to, że jego
myśl nadal ma znaczenie także dla nowych mediów.

Roman Ingarden był jednym z najważniejszych polskich filozofów XX wieku i ważnym
przedstawicielem fenomenologii w Polsce. Urodził się 5 lutego 1893 roku w
Krakowie, a zmarł 14 czerwca 1970 roku, również w Krakowie.

Studiował filozofię we Lwowie u Kazimierza Twardowskiego, a następnie
kontynuował naukę u Edmunda Husserla w Niemczech. Pracę doktorską obronił w 1918
roku. Po powrocie do Polski uczył najpierw w gimnazjach, potem wykładał na
Uniwersytecie Lwowskim (początkowo jako docent, od 1933 jako profesor). Podczas
II wojny światowej związany był z Tajnym Uniwersytetem Ukraińskim we Lwowie, a
po 1945 roku przeniósł się do Krakowa, gdzie wykładał na Uniwersytecie
Jagiellońskim i skupił wokół siebie wielu uczniów.

Ingarden zajmował się głównie fenomenologią i estetyką. Jego prace wyróżniają
się szczegółową analizą dzieła sztuki i sposobu, w jaki je postrzegamy. Do
najważniejszych pozycji należą m.in. "O dziele literackim", "O poznawaniu dzieła
literackiego", "Spór o istnienie świata" oraz "Studia z estetyki". Choć jego
teksty bywają wymagające, dostarczają narzędzi, które pomagają zrozumieć, jak
działa doświadczenie estetyczne — dlatego znajdują też zastosowanie przy
analizie współczesnych form kultury, jak gry wideo.

Dla naszej szkoły Ingarden jest łącznikiem między klasyczną filozofią a
współczesnymi wyzwaniami technologicznymi — jego postać przypomina, że warto
myśleć krytycznie o tym, jak tworzymy i odbieramy nowe media.
