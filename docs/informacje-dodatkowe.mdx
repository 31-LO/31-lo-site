# Informacje o szkole

Od 1 września 2013 r. 31 Liceum Ogólnokształcące funkcjonuje jako część Zespołu
Szkół Ogólnokształcących nr 13 przy ul. Kazimierza Odnowiciela 2 w III Dzielnicy
Prądnik Czerwony w okolicach Ronda Barei. Od września 2020 do dyspozycji uczniów
LO będzie całe pierwsze i drugie piętro budynku.

Ze względu na ofertę edukacyjną mamy dwie bogato wyposażone pracownie
informatyczne. Warto zauważyć, że w wyposażenie tych pracowni byli również
zaangażowani nasi partnerzy dydaktyczni i biznesowi, którzy podarowali nam kilka
nowoczesnych komputerów. Nasi uczniowie mają zatem dostęp do nowoczesnej bazy
dydaktycznej.

Sale lekcyjne zostały wyposażone w ekrany dotykowe i tablice multimedialne. Do
dyspozycji uczniów jest również duża sala gimnastyczna, nowoczesna siłownia i
boisko.

W szkole funkcjonuje sklepik szkolny jak i
[stołówka serwująca gotowane na miejscu dania obiadowe](https://www.mniami.krakow.pl/).

## Nasza historia tworzy się od nowa

Do roku 2012 Liceum Ogólnokształcące im. Romana Ingardena mieściło się przy
ulicy Zakątek 2 w Krakowie. Z kolei od 1 września 2013 r. liceum stało się
częścią Zespołu Szkół Ogólnokształcących nr 13 przy ul. Kazimierza Odnowiciela 2
w III Dzielnicy Prądnik Czerwony.

W tej chwili naszą historię piszemy od nowa...

XXXI Liceum Ogólnokształcące im. Romana Ingardena to placówka wznawiająca swoje
działanie na bazie liceum ogólnokształcącego, które działało do roku 2014.
Szkoła mieści się obecnie w przestronnym budynku i zajmuje dwa piętra.

Od września 2019 r. jesteśmy liceum informatycznym więc specjalizujemy się w
nauczaniu informatyki, matematyki, programowania oraz projektowania gier.
Ponadto zapewniamy naukę kluczowych przedmiotów na poziomie rozszerzonym.
Wszyscy nasi uczniowie uczą się też języka angielskiego w wymiarze 5 godzin
tygodniowo.

W roku szkolnym 2019/2020 utworzyliśmy cztery oddziały, czyli dwie klasy
pierwsze liceum 4-letniego i dwie 3-letniego. Obecnie rekrutujemy uczniów do
dwóch klas pierwszych o profilu programowanie i j o profilu projektowanie gier.
Staramy się więc, żeby nasza oferta była jak najbardziej nowatorska i pozwoliła
naszym uczniom wykształcić umiejętności pożądane przy wejściu na przyszły rynek
pracy.

## Roman Ingarden

![](/img/informacje-dodatkowe/ingarden.jpg)

Filozof polski. Uczeń Edmunda Husserla. Jeden z najlepszych przedstawicieli
fenomenologii w Polsce. Określany jako twórca „drugiej szkoły
fenomenologicznej".

Urodził się 5 lutego 1893 roku w Krakowie. Studia filozoficzne odbył na
Uniwersytecie Jana Kazimierza we Lwowie pod kierunkiem czołowego polskiego
filozofa Kazimierza Twardowskiego. Następnie wyjechał do Getyngi, aby rozpocząć
przygotowywanie dysertacji doktorskiej pod kierunkiem Edmunda Husserla słynnego
inicjatora ruchu fenomenologicznego. Wraz z nim przeniósł się w roku 1916 do
Fryburga Badeńskiego.

Po obronie doktoratu w 1918 powrócił do kraju. Z Husserlem utrzymywał nadal
stałe kontakty i korespondencję służącą wymianie poglądów filozoficznych. W
Polsce pracował jako nauczyciel propedeutyki filozofii w gimnazjach. Po
uzyskaniu habilitacji zaczął wykładać na Uniwersytecie we Lwowie, początkowo
jako docent, a od 1933 roku jako profesor. W czasie II wojny światowej był
profesorem germanistyki na Uniwersytecie Ukraińskim we Lwowie.

W 1945 roku przeniósł się do Krakowa, gdzie wykładał na Uniwersytecie
Jagiellońskim. Tu zgromadził liczne grono uczniów i sformował wokół siebie
środowisko fenomenologiczne. W ciągu swego życia opublikował olbrzymią ilość
prac filozoficznych, poświęconych głównie szczegółowym analizom
fenomenologicznym. Najbardziej znaczące prace polskiego filozofa to między
innymi "O dziele literackim", "Spór o istnienie świata", "O poznawaniu dzieła
literackiego" oraz "Studia z estetyki". Zmarł w 14 czerwca 1970 roku w Krakowie.

## Statut

[Pobierz statut szkoły](/files/statut_LO_2.05.23.pdf).
